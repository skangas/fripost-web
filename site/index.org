#+TITLE:     Fripost \ndash den fria e-postföreningen
#+SETUPFILE: includes/level-0.org

#+BEGIN_HTML
<div class="square">
<h1>Medlemsmöte</h1>
<p>Fripost bjuder in till medlemsmöte onsdag 13 april 2011 kl 18.00 på <a href="gnutiken.html">Gnutiken</a>. Läs mer om Friposts möten <a href="organisation.html#meetings">här</a>.
</p>
</div>
#+END_HTML

Teknologi är inte och har aldrig varit någonting neutralt.  På Internet
koncentreras makten alltmer i händerna på ett fåtal.  Många servrar och stora
delar av nödvändig infrastruktur kontrolleras av några få, stora aktörer.
Samtidigt blir fler och fler medvetna om hur Google och andra som levererar
"gratis" e-post har gjort spioneri på sina användare till en mycket lönsam
affär.  Vi är många som upplever ett starkt obehag inför den här utvecklingen.

Företagen driver givetvis på den här utvecklingen, men hittils har vi användare
inte kunnat göra annat än att acceptera deras krav.  Vi har tittat på deras
reklam, godkänt deras användaravtal och fortsatt använda deras tjänster.  Det
har inte funnits några alternativ.

Vår idé är väldigt enkel.  Låt oss ta steget från att bara /prata/ om
integritetsproblemen till att faktiskt /göra/ någonting.  Genom att skapa ett
alternativ tar vi tillbaka makten över en viktig del av vår kommunikation: vår
e-post.

Bara ett fåtal har kunskap och resurser nog att själva bygga de system som krävs
för att slippa använda deras tjänster.  I Fripost låter vi de som vet hur sköta
systemen.  Andra hjälper till med hemsidan eller sprider vårt budskap på andra
sätt.  Ytterligare några deltar bara genom att de betalar medlemsavgiften och
använder vår e-postlösning. /Och alla behövs./

När vi samarbetar visar det sig att vi har vilja, resurser och kunskap nog till
att steg för steg frigöra vårt datoranvändande.  Vad som är omöjligt för någon
som är ensam blir enkelt när man sluter sig samman.  Ensam står svag;
tillsammans kan vi flytta berg.

** Välkommen till Fripost.
