  21 juni 2010

Deltagare: Gustav, Leif-Jöran, Stefan, Stian och Patrik.

Dagordning.

  * Ta fram en tidsplan
  * Öppna en principiell diskussion
  * Infrastruktur, hård- och mjukvara
  * Föreningens geografiska utsträckning
  * Finansiering, priser och kapacitet 

Tidsplan. Det vore önskvärt att ta fram ett beprövat koncept att lansera under
FSCONS i november 2010. I övrigt:

  * Innan 30 juni: beslut angående om det finns något att presentera under FSCONS
  * Juli och augusti: arbete med att sätta upp servrar och ta fram stadgar och
    andra dokument
  * Slutet av augusti: årsmöte
  * November: presentation 

Principer. Mötet diskuterade vilka ramverk som ska styra föreningen. Föreningen
ska vara

  * ekonomiskt självförsörjande,
  * demokratiskt uppbyggd, med tillhörande begränsningar i den geografiska
    utsträckningen,
  * bygga sin struktur kring förtroende mellan medlemmar,
  * om så kräver, bedriva civil olydnad vad gäller loggning av trafik etc. 

allt i den personliga integritetens och egenkontrollens namn.

Infrastruktur. Det viktigaste vad gäller e-post är tillförlitlighet. För oss
innebär detta inga förluster. Distributionens hastighet är inte lika
prioriterat. Spegling enligt Raid 5 är tillräckligt. SPAM-filter får användaren
köra lokalt. IMAP-servrar har förhållandevis höga prestandakrav. MX-servrar ska
var separata från IMAP-servrarna. Vi behöver också DNS-SEC och certifikat.

Material och småsaker att ta fram. Något som behövs för att se föreningens plats
i Internett-djungeln är en lista om fördelar och nackdelar och en lista på
erfarenheter från andra leverantörer. Vi behöver också

  * en statisk HTML-sida,
  * en presentation av föreningen och dess idéer
  * stadgar,
  * konstituerande dokument och riktlinjer. 
